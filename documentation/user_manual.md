# Käyttöohje

Keskustelufoorumilla olevia viestiketjuja ja niihin lähetettyjä viestejä voi selata kirjautumatta sisään. Tämä onnistuu valitsemalla sivun ylälaidan päävalikosta **List threads**. Yksittäisen viestiketjun viestejä pääsee lukemaan klikkaamalla viestiketjun otsikkoa. Näytettävien viestiketjujen listaa voi rajata viestiketjujen kategorioiden perusteella valitsemalla pudotusvalikosta haluamansa kategorian ja painamalla **Filter**-nappia.

Sovelluksen muut toiminnot vaativat sisäänkirjautumisen. Uuden käyttäjätilin luominen onnistuu sovelluksen päävalikon oikeassa reunassa olevasta **Sign up** -linkistä. Name-kenttään syötetty nimi on käyttäjän nimimerkki ja tulee näkymään muille käyttäjille mm. viestiketjuihin lähetettyjen viestien yhteydessä. Username -nimeä käytetään vain sisäänkirjautumiseen ja sen tulee olla uniikki. Rekisteröitymislomakkeen Role-valikosta voi valita onko luotava käyttäjätili oikeuksiltaan tavallinen käyttäjä vai ylläpitäjä. Todellisuudessa tämä olisi valtava tietoturvariski, mutta sovelluksen eri ominaisuuksien testaaminen on paljon kätevämpää tällä tavoin.

Kun käyttäjätili on rekisteröity, sisäänkirjautuminen onnistuu päävalikon **Log in** -linkkiä klikkaamalla. Sisäänkirjautuneen käyttäjän uloskirjaaminen puolestaan onnistuu **Log out** -linkistä.

Uuden viestiketjun luominen onnistuu kaikilta kirjautuneilta käyttäjiltä päävalikon **Create a new thread** -linkkiä painamalla. Viestin lisääminen viestiketjuun tapahtuu kirjoittamalla valitun viestiketjun alaosassa näkyvään tekstikenttään viesti ja painamalla **Add a new message** -nappia. Tavallinen käyttäjä voi muokata tai poistaa itse luomiaan viestiketjuja ja viestejä niiden oikealla puolella näkyvien **Edit** ja **Delete** -nappien avulla.

Mikäli käyttäjätilin rooli on ylläpitäjä, sovelluksen päävalikossa on valittavissa sekä kategorioiden että käyttäjien hallintanäkymät. **Manage categories** -linkkiä painamalla ylläpitäjä pääsee tarkastelemaan käytössä olevia viestiketjujen kategorioita. Uuden kategorian voi luoda painamalla **Create a new category** -nappia ja olemassa olevia kategorioita voi muokata tai poistaa **Edit** ja **Delete** -nappien avulla.

**Manage users** linkistä ylläpitäjä pääsee käyttäjien hallintasivulle, jossa on listattuna kaikki sovelluksen käyttäjät. Täältä käsin ylläpitäjä voi tarvittaessa poistaa minkä tahansa käyttäjän **Delete**-nappia painamalla. Käyttäjän poistaminen johtaa myös kaikkien ko. käyttäjän kirjoittamien viestien ja aloittamien viestiketjujen poistamiseen.